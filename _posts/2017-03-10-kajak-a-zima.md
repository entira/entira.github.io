---
layout: post
title: Kajak a zima
date: 2017-03-10 21:17
author: patrik
comments: true
categories: [chlad, Kajak, ľad, morský kajak, nízke teploty, Oblečenie, pádlovanie, Slovenčina, sneh, zima]
permalink: /sk/blog/kajak-a-zima/
description: Už niekedy v októbri som si myslel, že sa na vodu sa dostanem až na jar. Bola už jednoducho zima. Veľmi rýchlo som však zistil, že sa stačí len primerane obliecť.
featured_image: /assets/img/IMG_20170114_105226.jpg
---
Už niekedy v októbri som si myslel, že sa na vodu sa dostanem až na jar. Bola už jednoducho zima. Veľmi rýchlo som však zistil, že sa stačí len primerane obliecť. K zimnej bunde som pridal 3 mm neoprén. Nielen, že je veľmi teplý, ale v prípade pádu do ľadovej vody sa v ňom dá plávať bez rizika skorého podchadenia. Človek má dosť času na záchranu. I teploty hlboko pod bodom mrazu nepredstavujú veľký problém. Keď sa však k mrazom pridal aj silný vietor, či sneženie vložil som si do neoprénových topánok a rukavíc chemické teplo.

![](/assets/img/IMG_20161112_111127.jpg)
Prvý sneh na Dunaji

Silný vietor na otvorených priestranstvách ako koryto Dunaja dokáže byť naozaj nepríjemný. Bez ochrany tváre bolestivo štípe.

![](/assets/img/IMG_20161112_111737.jpg)
Prvý sneh na Dunaji

Motorové lode boli počas zimy jediné plavidlá, ktoré som stretol.

![](/assets/img/RIMG1386.jpg)
Ľad a hmla

Vstup do Dunaja v Karloveskej lodenici zamrzol a tak som sa presunul na Malý Dunaj. Cez zimu vyzerá úplne inak. Ideálne miesto na tréning i relax.

![](/assets/img/Martin-Ratkovsky-20170128_131634.jpg)
Zima na Malom Dunaji

Len výnimočne tu v túto ročnú dobu niekoho stretnete.  Väčšinou ma pristavia a pýtajú sa, či mi nie je zima. "Nie, A Vám? :)"

![](/assets/img/IMG_20170203_103057.jpg)
Ľad a hmla

![](/assets/img/IMG_20161231_105243.jpg)
Ľad

![](/assets/img/Martin-Ratkovsky-20170128_114224.jpg)
Ľad

Najskôr zamrzli prítoky Malého Dunaja a jeho menšie ramená. Neskôr primŕzali aj brehy. Nižšie po prúde zamrzol v celej jeho šírke.

![](/assets/img/Martin-Ratkovsky-20161231_114113.jpg)
Zamrznuté rameno

Tenší ľad nie je problém. Pod váhou člna ľahko praská a plastovým pádlom sa dá preraziť a zabrať vpred.

![](/assets/img/IMG_20170114_105226.jpg)
Ľadoborec

Hrubší ľad však predstavuje určité riziko. Rozbehnutým člnom sa mi pár krát podarilo vybehnúť na ľad a uviaznúť na ňom. Len veľmi ťažko som sa dostal späť na vodu. V prípade prevrátenia kajaku, by som sa mohol ľahko ocitnúť pod ľadom.

![](/assets/img/IMG_20170203_130224.jpg)
Cencúle

Ľad nebol len na vode.

![](/assets/img/IMG_20170203_130202.jpg)
Cencúle

Tieto obrie cencúle som objavil pri ceste do Vlčieho hrdla.

![](/assets/img/IMG_20170203_111331.jpg)
Bobria jedáleň

Bobre cez zimu nespia. Stopy ich činnosti je možné vidieť na každom kroku.

![](/assets/img/IMG_20170203_120515.jpg)
Bobria skrýš

Priamo v Bratislave si našli skrýš v starom betónovom potrubí.

![](/assets/img/IMG_20170203_122920.jpg)
Opustené hniezda kúdeľníčky lužnej

Cez leto som pod týmto stromom niekoľkokrát odpočíval, no hniezda som si všimol až cez zimu. Listy a vegetácia skrývajú veľa tajomstiev.

![](/assets/img/IMG_20170203_105938.jpg)
Vydrie ihrisko

Stopy po miestnych obyvateľoch.

![](/assets/img/Martin-Ratkovsky-20170128_125234.jpg)
Sumec v ruke

Cez zimu som sa naučil "kradnúť" kormoránom ryby. Nažraný kormorán nemôže lietať. Pred kajakom uniká plávaním pod vodou. Keď už toho má plné zuby rybu vyvráti a uletí.

![](/assets/img/IMG_20170203_115623.jpg)
Nosáľ

Niektoré kúsky boli naozaj pekné a niekedy ešte živé.

![](/assets/img/IMG_20170219_094641-1.jpg)
Jalec

![](/assets/img/IMG_20170128_120626.jpg)
Ľadové umenie

![](/assets/img/IMG_20170128_120501.jpg)
Ľadové umenie

![](/assets/img/IMG_20170128_114638.jpg)
Parkovanie na ľade

Asi v polke zimy sa pridal k tréningom aj parťák Martin. Ako je vidieť aj on si to chcel všetko skúsiť. :)

![](/assets/img/IMG_20170128_104622.jpg)
Eskymák

Dostať ho na vodu nebolo vôbec jednoduché. Aj on však zistil, že stačí dobré oblečenie.

![](/assets/img/IMG_20170114_133921.jpg)
Ideálne počasie

Raz nás zastihla snehová búrka. Na vodu sme sadali za slnečného počasia.  Behom hodiny však oblohu zatienili čierne mraky. Čoskoro sa spustila taká fujavica so snehom, že bolo vidieť tak po špicu lode. Kým sme sa vrátili k autám, bolo všetko pod snehom. Oblečenie nesklamalo.

![](/assets/img/IMG_20170114_132043.jpg)
Snežná rieka

Neskôr som si na ľad a sneh zvykol. Patrí k zime. Niektoré zvieratá je ľahšie spozorovať v zime vďaka väčšiemu kontrastu so snehom.

![](/assets/img/nutrie_resize.jpg)
Nutrie

Nutrie som objavil vďaka snehu. Vracal som sa k rôznym rodinám znova a znova pri každom tréningu.

![](/assets/img/IMG_20170205_103109_resize.jpg)
Zvierací kamaráti

Po čase si na mňa zvykli a nebáli sa ma.

![](/assets/img/IMG_20170114_125604.jpg)
Snežná rieka

![](/assets/img/IMG_20170114_110444.jpg)
Snežná rieka

![](/assets/img/IMG_20170114_105226.jpg)
Ľad a sneh

![](/assets/img/IMG_20170106_113406.jpg)
Zamŕzajúci kajak

Pri silných mrazoch okamžite zamŕza všetka voda čo odfŕkava z pádla. Rýchlo sa na pádle, kajaku aj oblečení vytvorí hrubá vrstva ľadu.

Na mori to môže byť dokonca nebezpečné. Vietor rozfúkava vlny a voda zamŕza na jednej strane kajaku, ktorý sa stáva nestabilným, kvôli nepomeru váhy.

![](/assets/img/IMG_20170106_111053.jpg)
Zamrznutý úsmev

Okrem zamrznutej vody na oblečení mi zamrzol aj úsmev, keď som zistil, že mi zamrzlo kormidlo. Okrem vlń, fúkal i silný nárazový vietor a bolo veľmi ťažké udržiavať smer.

![](/assets/img/IMG_20161231_104833.jpg)
Zmrznutá krajina

![](/assets/img/IMG_20161231_103709.jpg)
Zmrznutá krajina

![](/assets/img/IMG_20161231_091243.jpg)
Hmla

![](/assets/img/IMG_20161231_090159.jpg)
Zmrznuté kajaky

![](/assets/img/IMG_20161210_115023.jpg)
Stromy napadnuté imelom

![](/assets/img/IMG_20161210_114825.jpg)
Imelo


![](/assets/img/IMG_20161210_112147.jpg)
Zrkadlo

![](/assets/img/IMG_20170203_115146.jpg)
Utopená volavka

Zima je krutá. Mnoho zveriat jej podľahne. Táto volavka však zomrela úplne zbytočne, pretože sa zamotala do rýbarskeho vlasca.

![](/assets/img/IMG_20170203_114418.jpg)
Mŕtva labuť

![](/assets/img/IMG_20161231_100659.jpg)
Mŕtva volavka

Množstvo vtákov uhynulo kvôli smrtiacemu vírusu vtáčej chrípky H5N8.

![](/assets/img/IMG_20170219_134417.jpg)
Utopený jeleň

![](/assets/img/IMG_20170218_122854-1.jpg)
Čajka

![](/assets/img/IMG_20170226_105155.jpg)
Mŕtvy srnec

![](/assets/img/IMG_20170226_114321.jpg)
Mŕtve ryby

Pod ľadom a snehom nájde smrť mnoho zvierat.

![](/assets/img/IMG_20161226_123307.jpg)
Domček na vode

Snežienky oznamujú príchod jari a tak i ja ukončujem zimnú sezónu. Kajak som už presťahoval na Dunaj. Pádlovanie cez zimu sa postaralo okrem iného i o to, že nezačínam tréning úplne od nuly. Dúfam, že sa mi podarí svoje limity posunúť opäť o kúsok ďalej.