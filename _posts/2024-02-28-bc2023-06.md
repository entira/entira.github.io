---
layout: post
title: Sám na kraji sveta - Na hrane civilizácie
date: 2024-02-28 03:05
author: patrik
comments: true
categories: [kajak, Kajak, Slovenčina, dobrodružstvo, expedícia, Britská Kolumbia, Kanada, medveď, tuleň, veľryba, outdoor]
permalink: /sk/blog/samnakrajisveta-bc01
description: Sníval som o tom, ako sa voľne pohybujem uprostred modernými ľuďmi nepoškvrnenej divočiny. Presne takéto miesto som našiel v kanadskej provincii Britská Kolumbia. Toto je úvod prvej zo siedmich kapitol o veľkom dobrodružstve v severnom Pacifiku.
featured_image: /assets/img/IMG_4629.jpg
lang: sk
page_id: bc06
---
<style>
  .iframe-container {
    padding-top: 20px; /* add 20px on the top of the iframe */
  }
</style>

![](/assets/img/dji_fly_20230714_055350_76_1689389650734_photo.jpeg)

Nasledujúce dva roky som pracoval na splnení svojho sna z detských čias. Sníval som o tom, ako sa voľne pohybujem uprostred modernými ľuďmi nepoškvrnenej divočiny. Presne takéto miesto som našiel v kanadskej provincii Britská Kolumbia.
Tichý oceán sa tu stretáva s celým západným pobrežím Kanady s dramatickými kulisami hrebeňových línií hôr, ktoré sa tiahnu naprieč kontinentom. Stovky kilometrov dlhá línia medzi severným cípom ostrova Vancouver až po hranicu s Aljaškou. Divoká a nedotknutá krajina tvorená jedným z najrozmanitejších a najbohatších dažďových pralesov na svete spolu s biodiverzitou morského života podmorských chaluhových pralesov. 30 dní som sa tam spolu s veľrybami plavil zo severu na juh.

**Mapa (GPS záznam expedície)**  
<iframe src="https://www.google.com/maps/d/u/0/embed?mid=16h2A5ndasWohkX-MmAQaYSfJKVbMR0s&ehbc=2E312F" width="100%" height="480"></iframe>

**TIP:** Kliknutím na symbol obdĺžnika vpravo hore sa mapa otvorí v novej záložke. Potom tri bodky a ***Zobraz mapu v Google Earth***. Získaš trojrozmernú mapu s textúrami tvorenými leteckými snímkami pre dokonalú predstavu o prostredí.

Toto je úvod prvej zo siedmich kapitol o veľkom dobrodružstve v severnom Pacifiku. Príbeh dopĺňajú autentické fotografie. Vďaka najmodernejším technológiám, ako sú 360-stupňová kamera a dron, ktoré sú natoľko malé, že sa zmestia do kajaku a využívajú energiu len zo slnka, môžete ako prví vidieť tieto miesta v 360-stupňovom priestorovom zobrazení. Tento jedinečný pohľad z kajaku aj zo vzduchu odhaľuje doteraz nepreskúmané miesta našej planéty.
Na konci každej časti nájdeš aj video, ktoré tvorí príslušnú kapitolu v pripravovanom dokumentárnom filme. Mapu, ako aj prejdenú trasu, si môžeš prezerať v 3D priamo vo webovom prehliadači. Blog si môžeš čítať plnohodnotne aj na telefóne, ale fotky, mapy a videá, vrátane zvuku, prezeraj na monitore alebo TV v režime plnej obrazovky pre dokonalý zážitok.

<div class="iframe-container">
	<iframe allowfullscreen style="border-style:none;width:100%;height: 50vh;" src="https://cdn.pannellum.org/2.5/pannellum.htm#panorama=https://danubekayaker.com/assets/360/kelp_eating.jpg&amp;autoLoad=true"></iframe>
</div>

V auguste 2023, som spolu so svojimi dvoma Luckami odletel do Kanady. V hlavnom meste som strávil aklimatizačný týždeň na Slovenskej ambasáde na rodinnej návšteve. S tromi deťmi sme každodenne podnikali množstvo výletov od skorého rána až do noci. Program zahŕňal plávanie a paddleboarding  na troch rôznych riekach, dlhé prieskumy lesov pešo a na bicykloch, či pingpongové turnaje. Celý týždeň objavovania kanadskej prírody v expedičnom tempe so svojimi najbližšími.

<iframe width="560" height="315" src="https://www.youtube.com/embed/AKfDk-_ftmY?si=Ev5WdaJzSzXxCSV4" title="Prázdniny v Otave" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>


Rozlúčili sme sa, a ja som odletel do Britskej Kolumbie. Vo Viktórii som sa stretol so svojimi parťáčkami, s ktorými som pádloval dva roky predtým v Nórsku. V basekempe nás okrem veľmi milých domácich čakali aj kajaky a 50 kg zásob, ktoré som vopred vysnoril v Costcu. Jedlo pre troch ľudí na celý mesiac som naplánoval v zdieľanej Excel tabuľke a objednal cez Internet.

![](/assets/img/IMG_4499.jpg)

![](/assets/img/IMG_4503.jpg)

<div class="iframe-container">
	<iframe src="https://docs.google.com/spreadsheets/d/e/2PACX-1vSbC0B26U9PGMIqLr_2vlyRQNUh40krwP09qIxIH_cnLjsVSnL1py625vkdU4s5N-XHY0yPCSmqe5Y7/pubhtml?gid=1322129849&amp;single=true&amp;widget=true&amp;headers=false" style="border-style:none;width:100%;height: 50vh;"></iframe>
</div>

Leto je v Ottawe extrémne horúce, preto sme vstávali veľmi skoro ráno a vracali sa až po tme. Lepšiu aklimatizáciu som si ani nemohol želať. Neskôr sa to ukázalo ako kľúčové počas celej expedície. Spolu s ďalším dvojhodinovým časovým posunom ma to naučilo vstávať odpočinutý o piatej ráno. Skoro ráno som vstal a začal sa päťtýždňový maratón plný dobrodružstiev.
Tretí kajak, ktorý letel lietadlom, sa po ceste stratil, a tak sme sa museli hneď, ako sme sa stretli, rozdeliť. My sme zostali. Začali sme prebaľovaním hrôzu naháňajúcej kopy potravín do skladnejších obalov a prehliadkou kajakov. Zistil som, že identický kajak, ktorý som si predtým požičal na Slovensku, nebol v skutočnosti identický. Nesedela mi špricka a za nožné opierky sa mi nevmestili dva osem litrové vaky na pitnú vodu, ale len jeden. Zdalo sa až nereálne všetko pobaliť. V noci konečne dorazil stratený kajak, všetci už spali, nevládni od únavy. Ja som pomáhal zostavovať nájdený skladací kajak, pre ktorý išli trajektom na letisko v meste Vancouver. Veľká vďaka rodine Steinerovcov za pomoc s vyriešením mnohých veľkých problémov v rekordne rýchlom čase.

![](/assets/img/IMG_4514.jpg)

Nasledoval celodenný presun autom až do najsevernejšieho prístavu na ostrove Vancouver - Port Hardy. Z Comoxu nás prišiel do Victorie vyzdvihnúť ďalší veľmi milý Kanaďan, Guy. Odviezol nás aj s troma kajakmi do prístavu. Prespali sme na podlahe terminálu trajektu, ktorým sme sa až do polnoci ďalšieho dňa plavili na úplný sever Britskej Kolumbie, na ostrov Prince Rupert.

![](/assets/img/IMG_4547.jpg)

Zdalo sa, že všetci milí ľudia sa stretli v BC. Prisadla si k nám staršia pani, ktorá mala so sebou kajak. V tom momente som si uvedomil, že ju poznám. Opýtal som sa jej, či je Louisa, a ona, či som Patrik. Dostať sa s kajakmi až sem, nie je také jednoduché, ako si myslíš. A tak aj iní ľudia hľadali, ako sa dostať na sever. V tomto prípade rovnaká krvná skupina. Louisa celý život pádluje nielen v BC, ale na celom svete. Ponúkla nám, že môžeme prespať u jej kamarátky. Len chvíľu po tom, čo trajekt opustil prístav, sme videli vyskakovať kosatky. Neskôr sme videli aj sviňuchy a veľryby. Keď sme v noci dorazili, pršalo. V prístave nás čakal ďalší kajakár, John, aj s veľkým pickupom. Zistili sme, že je to sused Louisiinej kamarátky. Namiesto spania v stane sme dostali každý vlastnú izbu. Okrem postele a sprchy nás ráno čakali raňajky s výhľadom na oceán. John nás ráno odviezol do susedného Port Edward, kde je rampa pre ľahký prístup do mora. Ďakujeme kamaráti za pomoc s plnením snov!

![](/assets/img/IMG_4532.jpg)

Bol krásny slnečný deň. Rozhodol som sa, že si nedám suchý oblek. Konečne na štarte. Začali sme objavovať divoké pobrežie severného Tichého oceánu. Prvé dni som bojoval s tým, že mi chýba kormidlo. Nebolo mi príjemné, že musím aktívne udržiavať smer na úkor pádlovania. Beztak už som pádloval na preťaženom pomalom plastovom kajaku. Neskôr mi bola zima a ľutoval som, že nemám na sebe suchý oblek. Tento problém som mal vždy, keď som išiel bez neho. Stačilo, že na chvíľku zájde slnko za mrak a človek akoby sa ocitol v chladničke. Nevedeli sme nájsť miesto na spanie. Človek nesmie mať veľké očakávania, tu sa ide na prežitie. V zóne takto vysokého prílivu a nepriepustného dažďového pralesa nie je ľahké nájsť miesto na spanie. Niekedy bolo veľmi ťažké rozpoznať, kam až vystúpa oceán. Ani suchozemské rastliny nie sú zárukou. Treba hľadať kvitnúce rastliny. Pre každý prípad, sme lode vždy na noc uväzovali.

![](/assets/img/IMG_4598.jpeg)

Keď sme postavili tábor, zavítal k nám Joe. Ochranár lososov, ktoré húfne tiahnu do riek. Ide o jednu z najväčších živočíšnych migrácií na planéte. Pýtal sa, či sme nevideli nejakých pytliakov. Priniesol nám obrovského kraba. Bol taký veľký, že sa nevošiel do hrnca. Ešte živého ho rozpolil o kameň. Uvaril som ho v morskej vode. Baby s taniermi netrpezlivo čakali na svoj diel. Včera teplá posteľ s raňajkami. Dnes krab. Neskôr sa vrátil aj s lososom a kockou masla. Povedali sme mu, čo budeme celý mesiac jesť, a bolo mu nás ľúto. Vedel totiž, čo nás nasledujúci mesiac čaká. Zobral nás na prehliadku okolia na motorovom člne. Západ slnka sme tak videli na oceáne. Nemohli sme tomu uveriť. Najmilší ľudia na svete, žijú na jeho úplnom okraji. Keď sme sa vrátili k nášmu kempu, bol už celý pod vodou. Voda vystúpala až k stanom.  Dlho sme debatovali a popíjali whisky, ďalšiu vec, ktorú by tu nikto nečakal.

<div class="iframe-container">
	<iframe allowfullscreen style="border-style:none;width:100%;height: 50vh;" src="https://cdn.pannellum.org/2.5/pannellum.htm#panorama=https://danubekayaker.com/assets/360/pano.jpg&amp;autoLoad=true"></iframe>
</div>

Na raňajky som pripravil lososa na masle. Musel som ho piecť na viackrát, keďže všetky zvieratá sú tu akési veľké. Cestou sme sa rozlúčili s Joeom, ktorý kotvil neďaleko nás. Dal nám pár tipov na pekné miesta po ceste. Túlal sa tam celý život. Vyrazili sme neskoro a poobede sme narazili na silný protivietor. Išiel som popredu a pri čakaní som si všimol krásne morské chalúhy, a tak som ich rovno ochutnal. Jedli sme ich takmer každý deň. Od Indiánov sme sa dozvedeli, že tu rastie množstvo rôznych druhov. Všetky sú jedlé. Niektoré sa môžu jesť surové, iné sa varia alebo sušia na slnku. Prišli sme na nádhernú pláž, rozprávkovo vyzerajúce miesto na okraji pohoria. Čerstvý medvedí trus umocňoval dojem z tohto miesta. Jedlo sme preniesli na druhú stranu pláže a zavesili na strom.

![](/assets/img/IMG_4607.jpg)

![](/assets/img/IMG_4629.jpg)

<iframe allowfullscreen style="border-style:none;width:100%;height: 50vh;" src="https://cdn.pannellum.org/2.5/pannellum.htm#panorama=https://danubekayaker.com/assets/360/sail.jpg&amp;autoLoad=true"></iframe>

Vietor tu začína silnieť už krátko po obede. Tento vzorec sa opakuje každý deň, a preto sme sa dohodli, že budeme vstávať už o piatej ráno, aby sme pádlovali väčšinu trasy bez nepríjemného protivietra. Konečne som mohol naplno využívať novozískanú schopnosť vstávať skoro ráno. Znova sa nám nedarilo nájsť miesto na spanie podľa mapy, ale keďže sme vyrazili zavčasu, mali sme kopec času, aby sme niečo našli. Aj tentokrát v ústí rieky, kde je veľká šanca stretnúť grizzlyho. Do tmy zostávalo ešte veľa času, tak som si mohol konečne oddýchnuť a vychutnať si pocit slobody. Stihli sme aj oprať a vysušiť prádlo. Zaplávať si v studenom oceáne. Dal som dievčatám lekciu vešania jedla na strom. Nebolo tu veľa miesta na stany, ale po vypílení pár konárov sa nám podarilo postaviť všetky tri stany. Ten môj som postavil vedľa bobrej lebky.

![](/assets/img/IMG_4681.jpg)

Na záver tejto kapitoly o dobrodružstve na kraji sveta sa dostávame k momentom, ktoré nás približujú k podstate cesty - objavovaniu a prekonávaniu. Každý deň prinášal nové výzvy, od navigácie v neznámych vodách po zabezpečenie základných potrieb ako potrava a bezpečné miesto na spanie. Napriek prekážkam a neistote, ktoré takéto expedície prinášajú, sú to práve nečakané stretnutia s miestnymi obyvateľmi, divokou prírodou a náhle prejavy ľudskosti a pohostinnosti, ktoré dodávajú ceste nezabudnuteľný rozmer. Tieto skúsenosti nielenže obohacujú naše vnímanie sveta, ale tiež nás učia ceniť si jednoduché radosti a súdržnosť, ktorú môžeme nájsť aj v tých najodľahlejších kútoch planéty. Ako sa však blíži koniec tohto úseku našej cesty, vrhá sa na nás tieň meniaceho sa počasia, naznačujúci, že to bude ešte náročnejšie.

---

<iframe width="560" height="315" src="https://www.youtube.com/embed/LF6X9zr471s?si=Er8dUu4zYhdvv1lY" title="Na kraji sveta. Kapitola 1." frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
Na kraji sveta. Kapitola 1.

**Podcast:** [Cestovateľské kino na RTVS: Kanada – na morských kajakoch 30 dní popri Britskej Kolumbii](https://www.rtvs.sk/clanky/353194)

{% include share_on_facebook_sk.md %}

---

{% include bc_blogpost_serie_footer.md %}