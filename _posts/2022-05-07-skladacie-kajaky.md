---
layout: post
title: Skladacie kajaky
date: 2022-05-07 21:46
author: patrik
comments: true
categories: [folding kayak, kajak, Kajak, Recenzie, skladací kajak, Slovenčina, trak, trak 2.0, argo]
permalink: /sk/blog/tag/skladaci-kajak
description: Zhrnutie skúseností so skladacími kajakmi. Testovanie rôznych modelov v sladkej i slanej vode. Praktické použitie skladacích kajakov na expedícii na Filipínach. Bazár skladacích kajakov.
featured_image: /assets/img/coron2020_8.jpg
---
Zhrnutie skúseností so skladacími kajakmi. Testovanie rôznych modelov v sladkej i slanej vode. Praktické použitie skladacích kajakov na expedícii na Filipínach. Bazár skladacích kajakov.

<h2>Bazár skladacích kajakov</h2>
Oba kajaky je možné prenášať v lietadle ako bežnú batožinu. Kajaky boli použité len na testovanie a na expedícii na Filipínach. Všetko nájdeš podrobne zdokumentované v článkoch a videách, ktoré nájdeš priamo v tomto článku. Kajaky dodávame aj s hodnotným doplnkovým vybavením.
<h3>Nortik Argo I</h3>
Plnokrvný rýchly expedičný morský skladací kajak.

![Nortik Argo I](/assets/img/argo.jpg)

* Dĺžka: 520 cm
* Váha: 19kg

Klikni sem pre <a href="https://www.faltboot.de/en/products/nortik/nortik-argo/">špecifikáciu</a> priamo od výrobcu.

**Cena:** 1700 €

<h3>Nortik Argo II</h3>
Dvojmiestny, rýchly, extrémne stabilný, robustný a priestranný skladací morský kajak.

![Nortik Argo II](/assets/img/argo2.jpg)

* Dĺžka: 610cm
* Váha: 28kg 

Klikni sem pre <a href="https://www.faltboot.de/en/products/nortik/nortik-argo-2/">špecifikáciu</a> priamo od výrobcu.

**Cena:** 2100 Eur

Ak ťa ponuka zaujala, alebo si chceš skladacie kajaky požičať, tak mi neváhaj napísať <a href="/contact">email</a>, alebo zavolaj na <a href="tel:00 421 904 272 344">+421-904-272-344</a>. Zastihneš ma aj na <a href="https://signal.org">Signal-e</a> a <a href="https://wa.me/421904272344">WhatsApp-e</a>.

---

<h2>Expedícia na skladacích kajakoch Nortik Argo I/II</h2>
* [1. Expedícia na morských kajakoch - Coron Bay, Filipíny 2020 - Plán](/sk/blog/expedicia-na-morskych-kajakoch-coron-filipiny-2020/)
* [2. Expedícia na morských kajakoch - Coron Bay, Filipíny 2020 - Ideme?](/sk/blog/2-expedicia-na-morskych-kajakoch-coron-bay-filipiny-2020-ideme/)
* [3. Expedícia na morských kajakoch - Coron Bay, Filipíny 2020 - Cesta](/sk/blog/3-expedicia-na-morskych-kajakoch-coron-bay-filipiny-2020-cesta/)
* [4. Expedícia na morských kajakoch – Coron Bay, Filipíny 2020 – Vodný svet 1](/sk/blog/4-expedicia-na-morskych-kajakoch-coron-bay-filipiny-2020-vodny-svet-1/)
* [5. Expedícia na morských kajakoch – Coron Bay, Filipíny 2020 – Vodný svet 2](/sk/blog/5-expedicia-na-morskych-kajakoch-coron-bay-filipiny-2020-vodny-svet-2/)

<h2>Testovanie skladacích kajakov Nortik Argo I/II</h2>
* [Ťažko na cvičisku – ľahko na bojisku](/sk/blog/tazko-na-cvicisku-lahko-na-bojisku)

<h2>Recenzie skladacieho kajaku Trak 2.0</h2>
* [Aký je skladací kajak TRAK 2.0 naozaj?](#article1)
* [Sloboda bez konca s novým kajakom TRAK 2.0 od TRAK Kayaks](#article2)

---
<span style="color:white">## article1</span>
<h3>Aký je skladací kajak TRAK 2.0 naozaj?</h3>

![](/assets/img/20190504_134831.jpg)

Prvýkrát sme sa stretli so skladacím kajakom Trak 2.0 na výstave PaddleExpo v nemeckom Norimbergu. Bola to vtedy jediná možnosť pozrieť si kajak naživo. Bohužiaľ kajak sa dá otestovať len na vode. Ubehlo skoro pol roka, kým sa nám podarilo do Traku sadnúť a zajazdiť si na ňom. Najbližšieho vlastníka tohto skladacieho kajaku sme našli až v Berlíne. Nezostávalo nám nič iné ako sadnúť do auta a využiť príležitosť. Majiteľka ako inak cestuje s kajakom po celom svete a doma sa zastavila len na skok. Prišli sme neskoro v noci. I keď to vyzeralo, že asi aj poprší, unavení sme sa chceli čo najrýchlejšie zložiť do spacákov priamo na mieste, kde sa máme ráno stretnúť. Stále okolo nás niečo pobehovalo. Keď som zasvietil medzi stromi čelovkou, uvideli sme niekoľko párov očí. Matka diviačica s bandou ukvičaných malých prasiatok. Cestou späť k autu sme narazili na viacero takýchto skupiniek. Unavení sme si ľahli za kríky len pár metrov od auta.

![](/assets/img/20190504_094246.jpg)

Ráno sme sa uvítali s Nadjou a rovno pustili do skladania kajaku. Pádlerka, ktorá nám ho prišla ukázať s ním prišla na chrtbe. Je zbalený v úhľadnom a odolnom kufri, ktorý prežije aj drsné zaobchádzanie na letisku. Kufor má kolieska a tak s ním nie je problém kráčať ani dlhé vzdialenosti. Okrem toho sa na kufor dajú pripojiť ramenné popruhy a spraviť z neho veľký ruksak. V kufri je dostatok miesta aj na iné veci, no na viac ako jednodňový výlet bude treba ďalší kufor, či batoh. Odolnosť kufra zväčšuje jeho veľkosť a v tom vidíme aj jeho slabé miesto. Ak totiž potrebujete mať všetko v kajaku, pripravíte sa o drahocenné miesto v kufroch.

![](/assets/img/20190504_101411.jpg)

Samotné skladanie sme si skúsili sami. S inštruktážou to netrvalo ani pol hodinu. Po nácviku sa to dá zvládnuť za polovicu času. Všetky diely sú farebne označené a zapadajú len do správnych pozícii. Na natiahnutie plášťa už je potrebné poznať správny postup. Ráno bolo len 5°C a na stuhnutý plášť  bolo nutné použiť hydraulické piesty. Piesty slúžia okrem iného aj na zmenu tvaru a tuhosti trupu. Pri silnejšom napnutí je kajak veľmi točivý a dobre ovládateľný. Povolením naopak tieto vlastnosti stráca a začne dokonale držať smer. Pádluje sa na ňom akoby ste mali naplno vytiahnutý skeg. Toto správanie lode je možné meniť aj na vode. V špricke je uzatvárateľný otvor, cez ktorý možno prestrčiť ruku do kokpitu a ovládať hydraulické piesty.

![](/assets/img/G0094006.jpg)

Trup lode sa dá vzadu otvoriť mechanizmom podobným zipsu pre ľahší prístup k batožine. Nečakajte však pohodlný prístup ako pri bežných kajakoch. Dá sa ľahko vyriešiť tak, že budete používať palubný vak priamo na plášti kajaku na veci, ktoré chcete mať dostupné behom dňa. Toto riešenie je viacmenej aj nutné pre navýšenie batožinového priestoru. Kajak má síce obrovskú nosnosť, ale batožinový priestor je veľmi malý. Štandartne sa Trak dodáva s lodnými vakmi, ktoré sa dajú nafúknuť a zabezpečujú loď pred potopením v prípade, keď sa prevrátite a nevyeskymujete. Na dlhšie zimné výlety vám bude v kajaku pravdepodobne chýbať úložný priestor.

![](/assets/img/0ygsdVBdSiCiXr8LQCAkdQ.jpg)

Ku kajaku sa dodáva aj "sea sock", čo je akási vodotesná ponožka, ktorá sa navlečie na kokpit a do ktorej si jednoducho celý vleziete. V prípade, že ju máte, sa loď nezatopí a kokpit stačí len vypumpovať. Pomáha aj v chladnom počasí. V kajaku sú poľohovateľné stupačky, pohodlné sedlo. Nechýbajú ani opierky na nohy, bez ktorých by ste sa nevedeli zaprieť, keďže kajak nemá pevný trup. Vďaka dokonalému napnutiu vonkajšieho plášťa kajak pevnosťou pôsobí akoby bol plastový resp. karbónový. Veľmi pekný je aj na pohľad. Zvonku nič nenasvedčuje tomu, že ide o skladací kajak.

![](/assets/img/9aRo5EITGuVLVHiuQjnIQ.jpg)

Pre XXL pádlerov ako som ja je problémom menší kokpit. Nasadanie nie je veľmi príjemné, kedže do kajaku sa treba doslova nasúkať. Po nasadnutí už som problém s kokpitom nevnímal. Kajak je síce malý, ale dá sa vytunovať tak, aby sa vám v ňom pohodlne pádlovalo celý deň. Po pár minútach jazdy som si pádlovanie s Trakom začal užívať.  Aj keď nemá pevný trup je pomerne rýchly. Hladký napnutý plášť tohto kajaku grónskeho typu nekladie pri pádlovaní veľký odpor. Pre tento typ lode odporúčame používať "low angle pádlo".

![](/assets/img/G0116399.jpg)

Myslíme si, že Trak 2.0 zmení pohľad na kajakovanie. Dáva možnosť cestovať lietadlom so zbaleným kajakom, ktorý má vlastnosti ako ten, čo máte doma. A nielen to. Kajak môžete nosiť v kufri akéhokoľvek auta a mať ho stále so sebou. Ísť si zapádlovať kedykoľvek po práci je na nezaplatenie. Skladanie kajaku zaberie rovnako veľa času ako napríklad montáž strešných nosičov, vyloženie kajaku na strechu auta a priviazanie. Kým sme naložili naše 2 kajaky na strechu, Nadja už mala kajak zbalený v aute.

![](/assets/img/iM9pI6JNQuCPg756V0xrzg.jpg)

Aby sme boli objektívni, je tu aj pár mínusov. Okrem už spomínaných nevýhod ako malé kufre, je to aj vysoká cena a dlhá dodacia doba. Kajak stojí viac ako 3000 Eur a počkáte si naň aktuálne skoro pol roka. Záloha je 50% a zvyšných 50% zaplatíte pred odoslaním. Okrem veľkého dopytu a zatiaľ malej výrobnej kapacite mal výrobca aj problém s dodávateľom jedného komponentu. Servis je riešený zaslaním náhradných dielov. Kajak je modulárny a všetko sa dá ľahko vymeniť.

![](/assets/img/P5042351.jpg)

So zastávkou v Salzburgu počítadlo kilometrov v mojom aute ukazovalo skoro 2000 km. Výlet za týmto kajakom však stál zato. Trak 2.0 pre vás testovali Patrik Skovajsa a Tomáš Lukačovič. K článku čoskoro pribudne aj videoreportáž z testovania.

<iframe src="https://www.youtube.com/embed/SBYAUbVxZ0s" width="640" height="360" frameborder="0" allowfullscreen="allowfullscreen"></iframe>

<a href="https://youtu.be/SBYAUbVxZ0s">Videorecenzia skladacieho kajaku TRAK 2.0 (HD)</a>


<span style="color:white">## article2</span>
<h3>Moja staršia recenzia z Paddle Expo: Sloboda bez konca s novým kajakom TRAK 2.0 od TRAK Kayaks</h3>

Nedávno sa nám podarilo vyskúšať nový kajak TRAK 2.0 na výstave Paddle Expo v Norimbergu. Vo svete je po nich taký veľký dopyt, že sa vyrábajú len na objednávku. Navyše si treba počkať asi 3 mesiace. Paddle Expo bola jediným miestom v Európe, kde sa dali kajaky vidieť naživo.

![](/assets/img/paddle_expo.jpg)

Pre tých, ktorí o TRAKu ešte nepočuli ide o plnohodnotný skladací kajak vhodný aj na dlhé expedície, ktorý rozložíte a zbalíte za 10 minút. Pointa tejto hry je v tom, že kajak si so sebou môžeš zobrať do lietadla ako ďalší kufor. Kajak je dokonale zbaliteľný do dodávaného kufra, ktorý ťaháš na kolieskach,alebo nesieš na pleciach ako ruksak.

![](/assets/img/trak-rozlozeny.jpg)

Prevoz kajaku na miesta, kde sa nedostaneš autom, je vždy veľmi problematický a nákladný. S TRAKom si len doplatíš u leteckej spoločnosti ďalší kufor. Z lietadla potom vieš cestovať peši, taxíkom, požičaným autom, busom, či loďou. Dostaneš sa všade tam, kde ťa pustia dva kufre resp. kufor a ruksak.

![](/assets/img/paddle_expo2.jpg)
Myšienka skladacieho kajaku je tu už veľmi dlho, no takéto kajaky mali veľa obmedzení. Výrobcovia tu totiž bojujú s technologickými limitmi. TRAK kajak je ľahký, odolný, rýchly, stabilný, zbaliteľný a pritom stále jednoduchý. Umožnili to až nové materiály a niekoľkoročný vývoj v spolupráci s pádlermi z celého sveta.

![](/assets/img/trak-farby.jpg)

Kostra kajaku je tvorená sadou odolných hliníkových trubiek, karbónovými priečnikmi a pohodlným sedlom. Plášť kajaku tvorí odolná polyuretánová tkanina. Kufre sú elegantne vyriešené formou vodotesných vakov na batožinu, ktoré po dofúknutí vzduchom zabezpečujú aj nepotopiteľnosť kajaku v prípade prevrátenia. Dostanete sa k nim prostredníctvom zipsu. Kajak veľmi dobre drží smer aj vo vetre a vlnách a tak nepotrebuje kormidlo, či skeg. Jazdné vlasnosti lode je možné dokonca meniť a to aj za jazdy prestredníctvom zmeny tvaru trupu.

![](/assets/img/trak-kostra.jpg)

Ak ťa zaujala možnosť pádlovať na super kajaku po celom svete <a href="mailto:info@danubekayaker.com"><strong>napíš nám a získaj úplnú slobodu.</strong></a> Cez zimu si zapádluj v juhovýhodnej Ázii, Južnej Amerike, či Afrike, cez leto v Škandinávii alebo na Aljaške. Ani Lofoty sa zrazu nezdajú až tak ďaleko.

<iframe src="https://www.youtube.com/embed/SBYAUbVxZ0s" width="640" height="360" frameborder="0" allowfullscreen="allowfullscreen"></iframe>

<a href="https://youtu.be/SBYAUbVxZ0s">Videorecenzia skladacieho kajaku TRAK 2.0 (HD)</a>