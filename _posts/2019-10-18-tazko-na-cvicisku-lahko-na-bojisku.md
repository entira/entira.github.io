---
layout: post
title: Ťažko na cvičisku - ľahko na bojisku
date: 2019-10-18 10:01
author: patrik
comments: true
categories: [Argo, Blog, Filipíny, folding kajak, Kajak, Nortik, príprava, skladací kajak, Slovenčina]
permalink: /sk/blog/tazko-na-cvicisku-lahko-na-bojisku/
description: Dlho som sa pohrával s myšlienkou robenia expedícií na odľahlé miesta Zeme prostredníctvom skladacích kajakov. Túto myšlienku som začal zhmotňovať viac ako pred rokom. V prvom rade som vyskúšal niekoľko druhov skladačiek.
featured_image: /assets/img/20191012_163918.jpg
lang: sk
page_id: tazko-na-cvicisku-lahko-na-bojisku
---
Dlho som sa pohrával s myšlienkou robenia expedícií na odľahlé miesta Zeme prostredníctvom skladacích kajakov. Túto myšlienku som začal zhmotňovať viac ako pred rokom. V prvom rade som vyskúšal niekoľko druhov skladačiek.

![](/assets/img/20191014_121103.jpg)

Vybral som si Nortik Argo kajaky. Ako jediné sú dostatočne seriózne aj na dlhšie výpravy mimo civilizácie. Požičal som si jeden kus a chvíľu som na ňom intenzívne jazdil. Chvíľu nato sme nakúpili prvé kajaky. Flotila skladacích kajakov bola svete.

![](/assets/img/20191012_145121.jpg)

Krátko na to mi podarilo dať dokopy partu dobrodruhov, ktorí majú radi výzvy rovnako ja. Ako destináciu som zvolil Filipíny. O tom, ale niekedy inokedy. Nákup leteniek bol v tomto prípade len prvý krôčik k uskutočneniu.

![](/assets/img/20191012_163918.jpg)

Prvé skladanie kajaku bolo doslova utrpením. Trvalo to skoro pol dňa. Ja som sa viac menej len pozeral. S vlastnými kajakmi som zvolil inú cestu. Potreboval som sa to naučiť poriadne. Musím kajaky zvládnuť nielen sám a rýchlo poskladať, ale aj im porozumieť, či byť schopný prípadných opráv priamo v teréne.

![](/assets/img/IMG_20191012_224246_686.jpg)

Návod na skladanie a používanie jednomiestnych Argo kajakov má 33 A4 strán. Musel som začať s anglickým slovníkom a doplniť svoju slovnú zásobu o množstvo technických termínov. Zistil som, že to nie je také strašné.

![](/assets/img/20190922_170134.jpg)

Inšpirovaný americkým kajakom Trak, som si po prvých skladaniach vytvoril vlastný postup. Všetky diely som farebne označil tak, aby bolo jednoznačne jasné, čo kam patrí. Odpadla časovo najnáročnejšia časť skladania - triedenie komponentov jednotlivých častí lode.

![](/assets/img/20190918_180744.jpg)

Naposledy som poskladal 2 kajaky s človekom, ktorý ich nikdy predtým nevidel, za necelé dve hodiny. Prvý kajak skladal so mnou, pričom som mu vysvetlil postup. Druhý zostavil takmer celý sám.

![](/assets/img/20191012_153301.jpg)

Ako veľký test som vybral Dunajskú deltu. Pre silný vietor sme ale nakoniec skončili v dunajských ramenách v Maďarsku. Kaskáda ramenných sústav ponúka dokonalé cvičisko v nádhernom prostredí. Prišli sme na to, ako sa do kajaku správne zbaliť na viac ako 2 týždne a byť  pri tom dostatočne mobilní, aby sme boli schopní zvládnuť presun na opačnú stranu planéty. Libora, ktorý doposiaľ jazdil len na kánoe, som naučil ako jazdiť na kajaku a ako sa v ňom cítiť pohodlne.

![](/assets/img/20191013_112655.jpg)

Trip sme ukončili dôkladným vyčistením kajakov a ošetrením prípravkom na ochranu proti slanej vode.

![](/assets/img/20191015_121817.jpg)

Toto cvičenie ešte musíme podniknúť aj s Mirom a Martinom, ktorí pôjdu spolu na debl kajaku Argo 2.
