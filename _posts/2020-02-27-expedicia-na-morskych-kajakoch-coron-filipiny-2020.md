---
layout: post
title: 1. Expedícia na morských kajakoch - Coron Bay, Filipíny 2020 - Plán
date: 2020-02-27 22:26
author: patrik
comments: true
categories: [ázia, Blog, dobrodrúžstvo, expedícia, Filipíny, kajak, Kajak, morský kajak, outdoor, skladacie kajaky, Slovenčina]
permalink: /sk/blog/expedicia-na-morskych-kajakoch-coron-filipiny-2020/
description: Od poslednej poriadnej kajakovej expedície ubehli presne 2 roky. Tak dlho trvalo, kým sa mi podarilo dať dokopy partu správne naladených ľudí, ktorí sa neboja túlať po odľahlých kútoch Zeme. Práve naopak to pre pocit toho, že naozaj žijú, jednoducho potrebujú.
featured_image: /assets/img/philippines-title.jpg
---
Od poslednej poriadnej kajakovej expedície ubehli presne 2 roky. Tak dlho trvalo, kým sa mi podarilo dať dokopy partu správne naladených ľudí, ktorí sa neboja túlať po odľahlých kútoch Zeme. Práve naopak to pre pocit toho, že naozaj žijú, jednoducho potrebujú.

Thajsko bolo pre mňa ako vírus. Nakazilo ma to a dostalo sa mi to hlboko pod kožu. Odvtedy stale myslím na to, ako ten pocit zažiť znova. Už tam sme sa bavili o tom, že by sme mohli skúsiť Filipíny. Rovnaké parametre boli tropický dažďový prales a jeho morské pobrežie. V zálive  Phang-Nga bola však bola špinavá voda. Hĺbka len pár metrov, či množstvo riek vlievajúcich sa do mora nesúcich množstvo sedimentov robil záliv absolútne nevhodný na šnorchlovanie.

![](/assets/img/philippines-title.jpg)

Filipíny majú nie len jedny z najkrajších koralových útesov na svete, ale stále sa tam dá nájsť nedotknutá príroda bez ľudí. Posledný rok sa pohrávam s myšlienkou používania skladacích kajakov, ktoré je možné jednoducho zobrať kamkoľvek.

Vybral som skupinu ostrovov v Coron Bay.

<iframe src="https://www.google.com/maps/d/u/0/embed?mid=1s-OaVL79B26AmJWgA_2kFUJh0VJnfs1N" width="100%" height="600"></iframe>

Dostať sa tam nie je až také ľahké ani v dobe lietadiel. Pred necelými troma týždňami som si to vyskúšal na vlastnej koži. Na Filipíny ma ale nepustili. Namiesto toho som dostal zákaz vstupu na 2 týždne. Dôvodom bolo, že som letel cez Taiwan, ktorý Filipíny zaradili medzi rizikové krajiny pre nový corona vírus.

![](/assets/img/filipinske_zvieratko.jpg)

Túžba po dobrodrúžstve však nezhasla. Okamžite po návrate som zisťoval, ako sa tam vrátiť. Trvalo len pár hodín a mali sme kúpené nové letenky. O pár dní sa pokúsim na Filipíny  dostať znova. Cesta do Coron Bay zaberie celých 5 dní. 2 lety, 2 lode, autobus, niekoľko presunov autom a samozrejme starý dobrý pešibus v plnej poľnej aj s bonusom. Potom máme deň na zotavenie sa pri skladaní kajakov a nakúpenie zásob. Potom budeme pádlovať 9 dní 150 až 200 km. Po ceste sú len dve malé dediny, kde dúfajme doplníme vodu a zásoby jedla. Oblasť je až na spomínané dve domorodé dediny neobývaná, bez vody, bez elektriny, či pokrytia mobilným signálom. Spojenie so svetom nám zabezpečí malý solárny panel a satelitný komunikátor. Poslúži nielen na privolanie pomoci v prípade ohrozenia života, ale aj navigáciu či zdroj informácii o počasí a mori.

Okrem toho bude toto zariadenie odosielať našu polohu každých 10 minút a ty sa tak môžes na mape pozrieť nielen či ideme podľa plánu, ale môžeš nám aj napísať správu. Do Coron Bay by sme mali doraziť 5.3.2020.